question,answer
Sorolja fel a fénymikroszkóp azon fő optikai részeit, amelyeknek nem feladata a kép nagyítása (2)? kondenzor, megvilágító rendszer/fényforrás
Hol helyezkedik el az immerziós olaj az immerziós mikroszkóp lencse használatakor? a fedőlemez és az objektív (frontlencséje) között
Milyen előnyt biztosít az immerziós olaj használata? növeli a lencse numerikus apertúráját a törésmutató növelésével/ növeli a fénymikroszkóp feloldóképességét/csökkenti a feloldási határt
Milyen színűre festődnek a Gram-negatív, és milyenre a Gram-pozitív baktériumok (2)? Gram-negatív: rózsaszín/piros, Gram-pozitív: kék/lila
A Gram festődés szempontjából mi a fő különbség Gram-negatív és Gram-pozitív baktériumok között? a sejtfal szerkezete
Mik láthatóak a fénymikroszkópos minta radioaktívan jelölt területei felett autoradiográfia elvégzése után? fekete ezüstszemcsék/grainek
Nevezzen meg két prekurzor molekulát, mely DNS in vivo jelölésére alkalmas? BrdU, [3H]-(dezoxi)timidin
Milyen típusú mikroszkóp a fáziskontraszt és a polarizációs mikroszkóp? mindkettő módosított fénymikroszkóp
Milyen tulajdonságú anyagok vizsgálhatók polarizációs mikroszkópban? anizotróp/ kettősen törő anyagok
Nevezzen meg 2 anizotróp struktúrát? keratin a hajban, rugalmas rostok az aortában, keményítőszemcse, Ca-oxalát kristály, amiloid szálak
Melyik két polarizáló optikai alkatrész található meg a polarizációs mikroszkópban? polarizációs szűrők; a polarizátor, analizátor
Milyen előnyei vannak a fáziskontraszt mikroszkópiának a hagyományos fénymikroszkóppal szemben? vizsgálhatók festetlen, élő/fixálatlan sejtek
Hogyan viszonyul egymáshoz a fáziskontraszt mikroszkóp és a hagyományos fénymikroszkóp feloldóképessége? azonosak
Hogy nevezzük az egy síkban rezgő fényt? (síkban) polarizált fény
Milyen a mikroszkóp látótere az analizátor és a polarizátor keresztezett állása esetén? Sötét
Milyen a mikroszkóp látótere az analizátor és a polarizátor párhuzamos állása esetén? Világos
Milyen alkotórészek találhatóak a fáziskontraszt mikroszkópban, ami a hagyományos fénymikroszkópban nem (3) ? fázislemez, fázisgyűrű, színszűrő
Egy lineáris szacharóz gradienst tartalmazó centrifugacsőben hol a legnagyobb a szacharóz koncentráció? A cső alján
Milyen kromatográfiás módszer alkalmas a keményítő és a NaCl méret szerinti elválasztására? Gélszűrés
Mivel mutatjuk ki a keményítő jelenlétét a gélszűrés során gyűjtött frakciókban? Lugol-oldat/jód oldat
Mivel mutatjuk ki a NaCl jelenlétét a gélszűrés során gyűjtött frakciókban? Ezüst-nitrát oldattal
A gélgyöngyök mely tulajdonsága teszi lehetővé a szeparációt gélszűrés során? porózusak/a pórusok
A gyöngyök milyen tulajdonsága teszi lehetővé a szeparációt az ioncserélő kromatográfia során? Töltéssel rendelkezik
Hogyan nevezzük azt az oldatot, amivel kimossuk a mintát a kromatográfiás oszlopon? elúciós oldat/puffer/eluálószer
Izopiknikus grádiens centrifugálás során a szétválasztandó anyagok mely tulajdonsága alapján történik az elválasztás? sűrűség
Mely sejteket nevezzük mononukleáris sejteknek a perifériás vérmintában? limfociták, monociták
A perifériás vér Ficoll médiumos sűrűséggradiens centrifugálását követően melyik rétegben találhatók a mononukleáris sejtek? Közvetlenül a Ficoll médium tetején
A perifériás vér Ficoll médiumos sűrűséggradiens centrifugálását követően milyen sejtek találhatók a Ficoll grádiens alatt? Vörösvértestek , granulociták
Melyik használt reagens hatására denaturálódnak és válnak egységesen negatív töltésűekké a fehérjék a Western blot során? SDS/nátrium dodecil szulfát
Milyen anyaggal bontják fel a diszulfidhidakat az SDS-poliakrilamid gélelektroforézis során? merkaptoetanol
Milyen festési módszerrel tehetjük láthatóvá a fehérjéket SDS- poliakrilamid gélelektroforézis után a gélben? Coomassie kék festés
Nevezzen meg egy olyan módszert, amivel egy fehérjekeverékben egy adott fehérje specifikusan detektálható? Western blot vagy immunprecipitáció
Hogy nevezzük azt a folyamatot, amelynek során a fehérjéket a gélből a membrán felszínére átvisszük? (elektro-)blottolás/transzfer
Hogy hívjuk azt a módszert, amelyben csak egyféle jelölt antitestet használunk a specifikus fehérje kimutatására? direkt módszer/egylépéses módszer
Hogy hívjuk azt a módszert, amelyben egy jelöletlen és egy jelölt antitestet is használunk a specifikus fehérje kimutatására? indirekt módszer/kétlépéses módszer
Milyen módon lehet egy antitestet jelölni (2)? enzimatikus (HRP)/fluoreszcens/radioaktív/aranyszemcsével történő jelölés
Általában milyen mértékegységben adjuk meg/fejezzük ki a fehérjék méretét/molekulatömegét? Da/kDa
SDS- poliakrilamid gél Coomassie-kék festését követően mivel arányos a csík vastagsága? A fehérje mennyiségével
Soroljon fel 3 tulajdonságot, ami jellemző a plazmidokra? A kromoszómálisnál kisebb, cirkuláris, kettős szálú, extrakromoszómális DNS, leginkább baktériumokban található, antibiotikum rezisztenciát kódolhat
Hogyan nevezzük azt a vektort, ami origo-t, klónozó helyet (MCS) és antibiotikum rezisztencia gént (szelekciós marker) tartalmaz? inszerciós vektor
Hogyan nevezzük azt a vektort, ami origo-t, klónozó helyet (MCS), antibiotikum rezisztencia gént (szelekciós marker), promotert és polyA szekvenciát tartalmaz? expressziós vektor
Milyen kémiai anyaggal csapható ki a DNS egy vizes oldatból? ethanol, izopropanol, TCA, alkohol
Hogy nevezzük azt a fluoreszcens festéket, amelyet nukleinsavak gélben történő detektálására használt a gyakorlat során? etidium bromid
A plazmid izolálás során melyik az az oldat, aminek hatására lizálódik a baktérium sejthártyája/sejtfala és denaturálódik a kromoszómális és plazmid DNS, valamint a fehérjék? NaOH/SDS
Milyen gélt használunk a gyakorlat során a plazmid DNS szeparálására? Agaróz gél
Elsősorban a molekulák mely tulajdonsága az elválasztás alapja az agaróz gélelektroforézis során? A DNS/RNS fragmentumok mérete
Milyen sejtekből történik a plazmid DNS izolálása a gyakorlaton? baktérium/prokariota
Mit kell adni a tenyésztő közegbe, hogy csak a sikeresen transzformált baktérium sejtek maradjanak életben? antibiotikumot
Soroljon fel 3 eszközt/gépet, amelyet a plazmid izolációs kísérlethez használtak a gyakorlat során? automata pipetta, centrifuga, blokktermosztát, gélelektroforézis berendezés, transzilluminátor/UV lámpa
Milyen molekulákat tartalmaz a gyakorlat során plazmidizolálást követően a gélben az RNáz kezelt mintában látott alsó/ az elektroforézis kiindulási pontjától távolabbi, és milyeneket az ahhoz közelebbi/felső csík (2)? alsó: szuperspiralizált/szuperhelikális plazmid, felső: egy láncán hasadt/relaxált plazmid
Soroljon fel három sejtalkotórészt, amely csak eukariota sejtekben van jelen? sejtmag, mitokondrium, centriólum, lizoszóma, endoplazmatikus retikulum
Mi a neve annak a jelenségnek, melynek során a baktériumba kívülről bejutott idegen DNS megváltoztatja a baktérium tulajdonságait? transzformáció
Hogy hívjuk a prokariota és hogy az eukariota sejtekbe történő géntranszfert? prokariotákba: transzformáció, eukariotákba: transzfekció
Hogyan hat a penicillin? gátolja a baktériumok sejtfalának képződését
Mi a neve a baktériumsejt azon részének, amely a baktérium-kromoszómát tartalmazza? nukleoid
Nevezzen meg hármat a bakteriális DNS olyan jellemzői közül, melyek az eukariota DNS tulajdonságaitól eltérnek? kisméretű, cirkuláris, csupasz, nagyobb része kódoló
Mi a neve az eukariota sejtek kialakulására felállított evolúciós hipotézisnek? endoszimbiózis elmélet
A vírusok obligát intracelluláris paraziták. Mit jelent ez a kifejezés? csak a fertőzött sejtben szaporodnak
Milyen típusú fertőzést okozhatnak a bakteriofágok? lítikus és lizogén fertőzést
Mitől függ a fénymikroszkóp feloldóképessége (3)? fény hullámhossza, közeg törésmutatója, objektív nyílásszöge
Mi a feloldási határ definíciója? az a legkisebb távolság, amelynek két végpontját még különállóként képezzük le
Nevezze meg a fénymikroszkóp nagyító rendszerének elemeit (2)? objektív lencse, okulár lencse
Hogyan számítható ki a fénymikroszkóp nagyítása? objektív nagyítása x okulár nagyítása
Milyen képet kapunk a fénymikroszkópban (3)? két fokozatban nagyított, fordított, látszólagos
Nevezzen meg két, a mikroszkópos gyakorlatban alkalmazott fixálószert? formaldehid, glutáraldehid, ozmium-tetroxid
Mely módszerrel tehetők specifikus módon láthatóvá a sejtben lévő fehérjék? immuncitokémia
Nevezzen meg 2 olyan elektronmikroszkópos módszert, mely térhatású képet eredményez? szögárnyékolás, freeze-etching módszer, freeze-fracture módszer, scanning elektronmikroszkópia
Nevezzen meg 2 olyan elektronmikroszkópos módszert, mellyel izolált partikulumok vizsgálhatók? szögárnyékolás, körárnyékolás, negatív kontrasztosítás/festés
Milyen eljárásoknál alkalmazunk fémgőzölést az elektronmikroszkópiában, nevezzen meg kettőt? szögárnyékolás, körárnyékolás, scanning elektronmikroszkópia, replika
Differenciál centrifugálás során milyen frakciókat kapunk és milyen sorrendben (5)? magfrakció, mitokondrium frakció, mikroszóma frakció, riboszóma frakció, citoszól
Milyen sejtalkotókat tartalmaz a mikroszóma frakció (3)? durva felszínű endoplazmatikus retikulum, sima felszínű endoplazmatikus retikulum, Golgi- apparátus
A fehérjék kétdimenziós elektroforézise során mely szeparációs mószereket alkalmazzák? izoelektromos fókuszálás, SDS-poliakrilamid gélelektroforézis
Milyen töltésük van a fehérjéknek az izoelektromos fókuszálás befejezésekor? semmilyen
Milyen töltésük van a fehérjéknek az SDS-poliakrilamid gélelektroforézis befejezésekor? negatív
Milyen elektroforetikus módszerrel lehet fehérjéket molekulasúly szerint szétválasztani? SDS-poliakrilamid gélelektroforézis
Elektroforézis során a nukleinsavak melyik pólus felé vándorolnak? a pozitív pólus felé
Nevezzen meg 2 olyan elválasztási módszert, melynél a szeparáció elsősorban a részecskék mólsúlyától függ? SDS-poliakrilamid gélelektroforézis, gélszűrés, hipopiknikus grádiens centrifugálás
Nevezzen meg 2 olyan elválasztási módszert, melynél a szeparáció nem függ a részecskék mólsúlyától? ioncserélő kromatográfia, izoelektromos fókuszálás, affinitás kromatográfia, izopiknikus grádiens centrifugálás
Gélszűréskor 'A' anyag elúciós térfogata nagyobb, mint 'B' anyag elúciós térfogata. Mire következtetünk ebből? 'B' anyag molekulatömege nagyobb, mint 'A' anyag molekulatömege
Milyen ligandokat használhatunk és segítségükkel mit szeparálhatunk affinitás kromatográfiával (2 példát)? antigén-antitest, enzim-szubsztrát, hormon-receptor, oligo(dT)-poli(A)+ mRNS-ek
Milyen szeparációs módszerrel izolálhatók poli(A)+ mRNS-ek? oligo(dT)-cellulóz affinitás kromatográfia
Milyen kötés tartja össze a DNS 2 szálát? hidrogénhíd
Milyen szabályok szerint jönnek létre a nukleinsavakban a bázisok közti hidrogénhidak? purinnal szemben pirimidin; adeninnal szemben timin (DNS-ben) vagy uracil (RNS-ben); guaninnal szemben citozin
Milyen 2 fő szabály jellemző két nukleinsav-lánc egymáshoz kapcsolódására? komplementaritás, antiparallelitás
Mi a nukleinsav-denaturáció? hidrogénhidak felbomlása
Miből áll egy nukleozid és miből egy nukleotid? nukleozid: bázis + pentóz; nukleotid: bázis + pentóz + foszfát
Milyen pentóz található a DNS-ben? dezoxiribóz
Milyen pentóz található az RNS-ben? ribóz
Mi a különbség a ribóz és a dezoxiribóz között? a dezoxiribóz 2’ szénatomján hiányzik az OH-csoport
Milyen kötés kapcsolja össze a szomszédos nukleotidokat egy nukleinsav láncban? foszfodiészter kötés
Mit jelent az antiparallelitás? a foszfodiészter kötések iránya ellentétes a kettős láncú nukleinsavak komplementer láncaiban
Mit jelent a DNS olvadáspontja? az a hőmérséklet, ahol a DNS molekula fele egyes láncú, másik fele kettős láncú formában van jelen
Mi a hiperkromicitás? denaturáció során a DNS ultraibolya abszorpciója megnő
Melyek a purin- és pirimidinbázisok, melyik hol fordul elő? purin: A G; pirimidin: T U C; DNS-ben: A T G C; RNS-ben: A U G C
Nevezzen meg egy anyagot, mellyel a DNS kicsapható? etanol, triklórecetsav
Neutrális pH-n milyen töltésűek a nukleinsavak és miért? negatívak a foszfátcsoportok miatt
Nevezzen meg 2 anyagot, amellyel a DNS denaturálható? lúg, formamid, urea
Nevezzen meg egy anyagot, amivel az RNS denaturálható? formaldehid
Mi a magyarázata annak, hogy eltérő fajok DNS-ének olvadáspontja különböző? eltérő A+T/G+C arány
Mi a ribozim? katalitikus aktivitású RNS
Nevezzen meg egy savas aminosavat? aszparaginsav, glutaminsav
Nevezzen meg egy bázikus aminosavat? lizin, arginin, hisztidin
Mi az aminosavak általános szerkezete? központi szénatom 4 liganddal: karboxil-csoport, amino-csoport, hidrogénatom, R oldallánc
Mi a fehérjék elsődleges szerkezete? az aminosavsorrend
Milyen kötés kapcsolja össze az aminosavakat a fehérjék elsődleges szerkezetében? peptidkötés
Nevezze meg a fehérjék fő másodlagos szerkezeti elemeit (2)? alfa-hélix, béta-lemez
Mi a neve a fehérjék harmadlagos szerkezeti egységeinek? domén
Milyen fehérjék segítik a fehérjekonformáció kialakulását in vivo? chaperone fehérjék
Mi tesz egy aminosavat savassá? karboxil-csoport az oldalláncban
Nevezzen meg 2, negyedleges szerkezettel rendelkező fehérjét? hemoglobin, inzulin, inzulin-receptor, DNS-polimeráz
Hogyan változtatják meg az enzimek a katalizált reakció aktiválási energiáját? csökkentik azt
Mit jelent a proteom kifejezés? a sejtben jelenlevő összes fehérje
Nevezzen meg 2 karotinoidot? béta-karotin, retinal, retinsav
Nevezzen meg 3 szteroid vegyületet? koleszterin, dezoxikolát (epesavak), tesztoszteron, ösztrogén, D-vitamin
Melyik szteroid membránalkotórész az eukariota sejtekben? koleszterin
Nevezzen meg 3 hexózt? glükóz, galaktóz, fruktóz, mannóz
Nevezzen meg 2 glükóz-poliszacharidot? glikogén, keményítő, cellulóz
Nevezzen meg 2 glikózaminoglikánt? kondroitin-szulfát, heparán-szulfát, hialuronsav
Mi az összefoglaló neve a restrikciós endonukleázok által felismert speciális szekvenciáknak? palindroma szekvencia
Írjon fel egy 6 bázispár hosszúságú palindroma szekvenciát? GAATTC
Nevezzen meg 2 enzimtípust, amelyek palindroma szekvenciákat ismernek fel? restrikciós endonukleázok, modifikációs metilázok
Milyenek lehetnek a restrikciós endonukleázokkal hasított DNS-molekulák végei (2)? tompa vég, ragadós (kohezív) vég
Nevezzen meg 2 molekuláris biológiai módszert, melyben restrikciós endonukleázokat használnak? klónozás, restrikciós térképezés, genomtár, cDNS-tár
Nevezzen meg 2, a molekuláris biológiában használatos vektort? plazmid, λ-fág, kozmid, adenovírus stb.
Hogy hívják azt a vektortípust, amely alkalmazásával a bevitt gén működik is a sejtben? expressziós vektor
Nevezzen meg 3 olyan szekvenciát, mely genomtárból izolálható, de cDNS-tárból nem? promoter, szatellit-DNS, intron
Nevezze meg a megfelelő sorrendben egy PCR-ciklus lépéseit (3)? denaturáció → primer kötődése → DNS-szintézis
Nevezzen meg 2 módszert, amellyel egy DNS-fragmentum amplifikálható? PCR, klónozás
Nevezze meg a polimeráz láncreakciónak azt a típusát amelynek segítségével a reakció közben meghatározható egy nukleinsav-szekvencia mennyisége? valós-idejű (real-time) PCR
Mi a molekuláris hibridizáció? denaturált nukleinsav renaturációja jelölt próbával
Nevezzen meg 2 enzimet, amelyet cDNS-tár készítésekor feltétlenül használnunk kell? reverz transzkriptáz, DNS-ligáz, restrikciós endonukleáz
Melyik szövetspecifikus: a cDNS-tár vagy a genomtár? a cDNS-tár
Írjon 1-1 példát a fizikai, a kémiai és a biológiai géntranszferre? fizikai: mikroinjekció, elektroporáció, génpuska; kémiai: transzfekció, liposzóma; biológiai: vírusvektor
Mi a neve az olyan élőlénynek, melynek genomja mesterségesen bejuttatott idegen gént tartalmaz, amit az élőlény utódai is örökölnek? transzgénikus élőlény
Mit jelent a GMO rövidítés? genetikailag módosított organizmus
Milyen módszerekkel lehet genetikailag módosított organizmusokat előállítani (2)? transzgén mikroinjekciója zigótába, embrionális őssejtek manipulálása
Milyen funkciójú doméneket tartalmaznak a cink-ujj nukleázok (2)? DNS-kötő domén , endonukleáz domén
Mi a két legfontosabb molekuláris komponense a CRISPR/Cas9 rendszernek? CRISPR RNS molekula (célzó RNS vagy guide RNS) és a Cas9 fehérje
Mi a célzó RNS (gRNS) feladata a CRISPR/Cas9 rendszerben? a gRNS komplementer bázispárosodással kötődik a specifikus DNS szekvenciához a genomban
Mi a Cas9 fehérje szerepe a CRISPR/Cas9 rendszerben? A Cas9 fehérje egy endonukleáz ami elhasítja a DNS mindkét láncát
Milyen genetikai változásokat lehet előidézni a genom egy specifikus régiójában a célzott génmanipulációra használt technikákkal (2)? gén inaktiváció (knock out mutáció) , gén korrekció (knock in mutáció)
Mik az antisense oligonukleotidok? funkcionális RNS-sel vagy annak egy szakaszával komplementer oligonukleotidok
Hogy nevezzük az RNS-interferencia jelenségéért felelős RNS-eket? siRNS-ek
Mi az siRNS-ek fiziológiás funkciója? a génexpresszió szabályozása
Nevezzen meg egy módszert, mellyel specifikus módon gátolhatjuk bizonyos fehérjék funkcióját? intracelluláris antitest, domináns gátló proteinek expressziója, peptidomimetikumok, kompetitív inhibitor
Nevezzen meg 2 olyan fehérjekimutatási módszert, melyben specifikus antitesteket használnak? immuncitokémia, immunprecipitáció, Western blot
Mi a szerepe a cDNS szintézise során az mRNS-nek és az oligo(dT)-nek? mRNS: templát, oligo(dT): primer
Nevezzen meg 2 olyan módszert, mellyel igazolható, hogy az aktin gén májsejtekben aktív? RT-PCR, Western blot, immuncitokémia
Mi a különbség a dTTP és a ddTTP között? a ddTTP nem rendelkezik OH-csoporttal a 3’ pozícióban
Írjon példát olyan technikára, amelynél az alkalmazott nukleinsav próba szekvencia nem jelölt? szekvenáló chip, SNP-chip, cDNS-chip
Nevezze meg sorrendben az Illumina szekvenálás fő lépéseit (4)? könyvtár készítés, amplifikáció, szekvenálás, adatok elemzése
Milyen különleges tulajdonságai vannak azoknak a nukleotidoknak, amiket az Illumina-módszer szekvenálási lépése során használnak (2)? a nukleotid 3’ OH csoportjához lehasítható blokkoló molekula, a bázisához egy szintén lehasítható fluoreszcens festékmolekula van kötve
Milyen jelet detektálnak egy nukleotid beépülését követően az Illumina szekvenálás során? fluoreszcenciát
Milyen szakkifejezés írja le az Illumina s a proton szekvenálás azon tulajdonságát, hogy igen nagyszámú DNS fragmentum egyidejű szekvencia meghatározása történik a módszerekkel? masszívan parallel
Milyen nukleotidokat használnak a Proton szekvenálás során? jelöletlen módosítás nélküli dNTP-ket
Milyen változást mutatnak ki egy nukleotid beépülését követően a Proton szekvenálás során? pH-csökkenést
Milyen nukleinsavak vizsgálatára alkalmas a Nanopórus szekvenálás? egyesláncú DNS vagy RNS
Milyen jelet detektálnak a Nanopórus szekvenálás során? áramerősség változást
Mire használják a cDNS-chipeket? egy sejtben megtalálható gének expressziójának vizsgálatára
Milyen módszerrel mutatható ki a molekuláris hibridizáció végeredménye? pl. autoradiográfiával, fluoreszcens mikroszkóppal
Mi a fluoreszcens in situ hibridizáció (FISH) lényege? specifikus nukleinsav szekvencia lokalizálása fluoreszcensen jelölt próba hibridizációjával 
Milyen típusai vannak a fluoreszcens in situ hibridizációnak (FISH) a sejtnek a sejtciklusban elfoglalt helyzete alapján (2)? interfázikus FISH, metafázikus FISH
Milyen információkat tudunk meg a keresett DNS szekvenciára vonatkozóan a fluoreszcens in situ hibridizáció (FISH) eredményéből (3)? jelenléte, lokalizációja, mennyisége
Hány fluoreszcens jelet látunk egyetlen egészséges diploid sejtben elvégzett fluoreszcens in situ hibridizáció (FISH) eredményén, abban az esetben, ha egy adott autoszomális kromoszóma régióra specifikus próbát használunk? kettőt
Írjon három példát a fluoreszcens in situ hibridizáció (FISH) alkalmazására (3)? gének lokalizációjának vizsgálata, specifikus kromoszóma régiók vizsgálata (pl. telomer, centromer), genetikai rendellenességek vizsgálata (deléció gén amplifikáció kromoszóma transzlokáció), összes kromoszóma kimutatása
Nevezze meg a sejtmag fő alkotórészeit (5)? maghártya, magplazma, kromatin, nukleolusz, magmátrix
Mely fehérjék rögzítik a maghártya belső membránjához a kromatint? lamin fehérjék
Elhelyezkedését tekintve hogyan osztható fel a heterokromatin (3)? marginális, nukleolusszal asszociált, diffúz heterokromatin
Mi a funkcionális különbség az eu- és a heterokromatin között? a heterokromatin funkcionálisan inaktív, az eukromatin tartalmaz átíródó részeket
Sorolja fel a nukleolusz alkotórészeit (4)? fibrilláris centrum, fibrilláris állomány, granuláris állomány, nukleolusszal asszociált heterokromatin
Nevezze meg a magpóruson keresztül zajló transzportban részt vevő ingázó szállítófehérjét és G-fehérjét? ingázó szállítófehérje: importin, exportin G-fehérje: Ran
Milyen enzimaktivitással rendelkezik a Ran fehérje? GTPáz
Nevezze meg a karioferinek két típusát? importinok, exportinok
Milyen formában van jelen a DNS interfázikus sejtben és osztódó sejtben? interfázikus sejtben: kromatin, osztódó sejtben: kromoszóma
Nevezze meg a kromatin kémiai alkotórészeit (4)? DNS, fehérjék (hiszton és non-hiszton), ionok, RNS
Soroljon fel 2 kémiai módosulást, mely hiszton fehérjékre jellemző? foszforiláció, acetiláció
Mi a különbség a konstitutív és a fakultatív heterokromatin között? konstitutív: állandóan inaktív, fakultatív: bizonyos körülmények között aktívvá válhat
Miből épül fel a nukleoszóma? hiszton oktamer és DNS
Nevezze meg sorrendben a kromatin morfológiai szerveződési szintjeit? gyöngyfüzér → szolenoid → hurokdomének → metafázikus kromoszóma
Nevezzen meg 2, szabályozó funkciójú non-hiszton fehérjét? TATA-faktor, AP-1, SRF, CREB
Nevezzen meg 2, enzimfunkciójú non-hiszton fehérjét? RNS-polimerázok, DNS-polimerázok, nukleázok, ligázok
Milyen RNS-molekulák találhatók meg a kromatinállományban? Nevezzen meg kettőt? pre-mRNS, pre-rRNS, snRNS, snoRNS
Nevezze meg a kromatidoknak egy régióját, amelyhez a mikrotubulusok kötődnek a sejtosztódás során? kinetochor, telomér régió
Nevezze meg a kromoszómák azon régióját, ahol a testvérkromatidok egymáshoz kapcsolódnak? centromer
Írjon 2 példát tandem módon ismétlődő génekre? rRNS gének, tRNS gének, hiszton gének
Mi a neve azoknak az ismétlődő szekvenciáknak, melyek erősen polimorf genetikai markerként használhatók (2)? miniszatelliták, mikroszatelliták
A kromoszóma mely részein találhatók nagy fokban ismétlődő szekvenciák (2)? centromer, telomer
Nevezzen meg egy poliglutamin-betegséget? Huntington-kór
Milyen típusú mutáció jellemző a Huntington-kórra? trinukleotid repeat expanzió (trinukleotid ismétlődések számának megnövekedése) 
Mit jelent a VNTR rövidítés? variable number of tandem repeats (tandem ismétlődések számának variabilitása)
Írjon 2 példát géncsaládokra? globin géncsalád, citoszkeleton géncsalád, sejtfelszíni receptorok géncsaládja, protein kinázok géncsaládja, transzkripciós faktorok géncsaládja
Mik a pszeudogének? a géncsaládok olyan tagjai, melyek mutáció következtében inaktívvá váltak
Mit jelent az, hogy egy gén amplifikálódik a genomban? megnő egy adott gén kópiaszáma
Írjon egy példát a genomban előforduló génamplifikációra? rRNS gének, c-myc egyes tumorokban
Mely emberi kromoszóma hordoz Alu szekvenciát? valamennyi
Írjon egy példát retrotranszpozonra? virális retrotranszpozonok, Alu szekvencia
Nevezze meg a sejtciklus 2 fő szakaszát? interfázis, sejtosztódás
Nevezze meg a sejtciklus interfázisának 3 fő szakaszát? G1, S, G2 fázisok
Mi jellemző a G1 fázisú sejt DNS-ének mennyiségére? 2n diploid
Mi jellemző a G2 fázisú sejt DNS-ének mennyiségére? 4n tetraploid
Nevezzen meg egy sejttípust, melyre a G0 fázis jellemző? neuron
Nevezzen meg 2 folyamatot, mely az S-fázisban zajlik? DNS-polimeráz transzlokációja a sejtmagba, replikáció, hisztonok szintézise
Hogy nevezzük azt a folyamatot, melynek során a sejtpopuláció tagjait a sejtciklus azonos fázisába hozzuk? szinkronizáció
Nevezzen meg 2 módszert, mellyel egy sejtpopuláció tagjai szinkronizálhatók? széruméheztetés, mitotikus szelekció, kolchicin alkalmazása
Melyik az a módszer, mely a sejteket eltérő DNS-tartalmuk alapján szétválogatja? áramlási citometria (FACS)
Soroljon fel 2 mitogén hatású anyagot? fitohemagglutinin, PDGF, EGF, FGF
Miből épül fel az M-fázis promóciós faktor? ciklinből és Cdk-ból (ciklin dependens kinázból)
Milyen enzimaktivitásuk van a ciklin dependens kinázoknak? szerin/treonin specifikus protein kináz
Nevezze meg a mitózis 5 fő szakaszát? profázis, metafázis, anafázis, telofázis, citokinézis
Nevezzen meg egy fehérjét, amit az MPF foszforilál? H1 hiszton, lamin, mikrotubulusokhoz kapcsolódó fehérjék
Nevezze meg a mitotikus mikrotubulus-rendszer 4 fő komponensét? kinetochor, poláris, kromoszómális, asztrális mikrotubulusok
Melyik mikrotubulus-típus felelős a mitózis során a kromatidák szétválasztásáért és a sejt ellentétes pólusaira mozgatásáért? kinetochor mikrotubulusok
Melyik mikrotubulus-típus felelős a mitózis során a sejt alakjának megnyúlásáért és a pólusok egymástól való távolodásáért? poláris mikrotubulusok
Nevezze meg a testvérkromatidokat összetartó fehérjekomplexeket? kohezin-komplexek
Nevezze meg a testvérkromatidokat összetartó kohezin-komplexeket elhasító enzimet? szeparáz
A mitózis melyik fázisában válnak szét a kromatidák egymástól? anafázis
Mely citoszkeleton-elem felelős a citokinézisért? aktin mikrofilamentumok
Milyen sejtosztódás-típus jellemző az ivarsejtek képződésére? meiózis
Milyen DNS-tartalmú sejtek képződnek a meiózis során? haploid (n)
Mi történik az első meiotikus osztódás anafázisában? a homológ kromoszómák elválnak egymástól
Mi történik a második meiotikus osztódás anafázisában? a testvérkromatidok elválnak egymástól
Mit jelent a crossing over kifejezés? az örökítőanyag kicserélődése a homológ kromoszómák között a meiózis során
Mit jelent az, hogy a replikáció szemikonzervatív? az új DNS-molekula egyik lánca újonnan szintetizált, a másik a régi templátlánc
Mi a templát szerepe a replikáció során? komplementer bázispárosodással irányítja a nukleotidok beépülését
Miért szükséges primer a replikációhoz? mert a DNS-polimerázok lánciniciációra képtelenek
Nevezze meg a replikációs villa folyamatosan replikálódó láncát? vezető lánc
Nevezze meg a replikációs villa késlekedő templátláncáról képződő rövid DNS-darabokat? Okazaki-fragmentumok
Mi a neve a replikáció kezdőhelyének? origó
Melyik enzim végzi a szuperhelikális DNS szerkezetének fellazítását a replikáció során? topoizomeráz I
Melyik enzim végzi a templát DNS-láncok szétválasztását a replikáció során? helikáz
Mi a primáz funkciója? RNS-primer szintézise a replikáció során
Mi a proofreading? a beépült nem-komplementer nukleotidok eltávolítása a replikáció közben
Milyen enzimaktivitással rendelkezik a DNS-polimeráz III (2)? 5’ → 3’ elongációs, 3’ → 5’ exonukleáz
Milyen enzimaktivitással rendelkezik a DNS-polimeráz I (3)? 5' → 3' elongációs, 5' → 3' exonukleáz, 3’ → 5’ exonukleáz
Mihez szükséges 3' → 5' exonukleáz aktivitás a replikáció során? proofreading
Mihez szükséges 5' → 3' exonukleáz aktivitás a replikáció során? primer lebontásához
Melyik enzim kapcsolja össze az Okazaki-fragmentumokat? DNS-ligáz
Milyen enzimaktivitással rendelkezik a topoizomeráz II? reverzibilis kettős láncú endonukleáz
Mi akadályozza meg az eukariota kromoszómák rövidülését? telomeráz
Milyen enzimaktivitással rendelkezik a telomeráz? reverz transzkriptáz
Mi a telomeráz RNS funkciója? templátként szolgál a telomer ismétlődések szintézise során
Mi a következménye annak, ha csökken a proofreading-aktivitás a replikáció során? nő a mutációk száma
Milyen DNS-károsodást okoz az ultraibolya sugárzás? pirimidin-dimereket
Melyik repair-rendszer feladata a károsodott bázisok kijavítása? bázisexcíziós repair
Bázisexcíziós repair során melyik enzim ismeri fel és távolítja el a károsodott bázist? DNS-glikoziláz
Melyik repair-mechanizmus felelős a pirimidin-dimerek eltávolításáért? nukleotidexcíziós repair
Milyen enzimaktivitásuk van az excinukleázoknak? endonukleáz
Melyik betegségben károsodott a nukleotid-excíziós repair? xeroderma pigmentosum
Melyik repair-mechanizmus felelős a nem komplementer bázispárosodású DNS-régiók kijavításáért? mismatch-repair
Melyik az a betegség, melyben a mismatch-repair károsodott? HNPCC (hereditaer non-polyposis colon carcinoma)
Melyek a transzkripció fő lépései (3)? iniciáció, elongáció, termináció
Mi a neve annak a DNS-szakasznak, amelyen a transzkripció iniciációja történik? promóter
Mivel kezdődik és mivel végződik egy transzkripciós egység? promóterrel kezdődik, terminátorral végződik
Mi a neve a transzkripció azon szakaszának, amikor foszfodiészterkötések jönnek létre? elongáció
Milyen irányú az RNS szintézise a képződő lánc szempontjából? 5' → 3'
Mi a neve a transzkripció során képződött, érési folyamaton még át nem esett RNS-nek? primér transzkriptum
Milyen két alkotórésze van a bakteriális RNS-polimeráz holoenzimnek az iniciációnál? core enzim + szigma faktor
Melyik folyamatban játszik szerepet a bakteriális rho-faktor? a transzkripció terminációjában
Melyik folyamatban játszik szerepet a bakteriális szigma-faktor? a transzkripció iniciációjában
Nevezze meg azt a folyamatot, melynek során a primer transzkriptumból érett RNS-molekula jön létre? RNS-érés
Melyik enzim szintetizálja eukariota sejtekben a pre-rRNS-t? RNS polimeráz I
Milyen rRNS-k képződnek az emlős pre-rRNS-ből (3)? 18S, 28S, 5.8S rRNS
Melyik rRNS képződik extranukleolárisan? 5S rRNS
Hogyan nevezzük a 18S és 5.8S rRNS gének közötti DNS-szakaszt? átírt spacer
Melyik folyamatra jellemzőek az ún. karácsonyfa-képződmények? eukariota rRNS szintézise
Mi az snoRNS-ek feladata? a pre-rRNS-érésben vesznek részt eukariótákban
Hol fejeződik be a riboszóma alegységek érése? a citoplazmában
Hol képződnek a riboszómális proteinek? a citoplazma szabad riboszómáin
Mikor kapcsolódnak össze a riboszóma alegységek teljes riboszómává? a transzláció iniciációja során
Mi a neve azoknak a pre-mRNS szakaszoknak, amelyek az érett mRNS-ből hiányoznak? intronok
Mi a neve azoknak a pre-mRNS szakaszoknak, amelyek az érett mRNS-ben is jelen vannak? exonok
Mi a neve az intronokat a pre-mRNS-ből eltávolító folyamatnak? splicing
Milyen alkotórészekből áll a spliceoszóma (3)? pre-mRNS, snRNS-ek és fehérjék
Milyen érési folyamatokon megy keresztül egy pre-mRNS (3)? cap-képződés, poliadeniláció, splicing
Melyik enzim szintetizálja az eukariota sejtekben a pre-mRNS-t? RNS-polimeráz II
Mi a mediátor komplex szerepe? jelátviteli utakat kapcsol össze a transzkriptoszómával
Mi a neve annak a folyamatnak, amely az RNS-ben nukleotidokat változtat meg, kapcsol hozzá vagy távolít el belőle mRNS-érés során? RNS-editing
Mi a szerepe a mRNS-nek és a tRNS-nek a transzláció során? mRNS: templát; tRNS: adapter
Milyen molekulák vesznek részt az aminosav-aktivációban (3)? aminosav, ATP, aminoacil-tRNS szintáz
Mi keletkezik az aminosav-aktiváció során (2)? aminoacil-AMP, pirofoszfát
Nevezze meg a tRNS 3 nagy hurkához és a 3' végéhez kapcsolódó molekulákat? riboszóma, mRNS, aminoacil-tRNS szintáz, aminosav
Mit fogalmaz meg a centrális dogma? DNS → RNS → fehérje irányú információáramlást
Mit jelent a "monocisztronos mRNS" kifejezés? az mRNS egyetlen open reading frame-et tartalmaz
Mit jelent a "policisztronos mRNS" kifejezés? az mRNS több open reading frame-et tartalmaz
Mivel kezdődik és mivel végződik egy open reading frame? iniciációs triplettel kezdődik és stopkodonnal végződik
A genetikai kód melyik tulajdonsága fejezi ki azt, hogy 1 aminosavat több kodon is kódolhat? degenerált (redundáns)
A kodon melyik nukleotidjára jellemző a "wobble"? a harmadikra
Mi hozza létre a peptidkötést és hol található? peptidil-transzferáz, a riboszóma nagy alegységében található ribozim
Egy tRNS antikodonja 5'-CAU-3'. Mi a mRNS megfelelő kodonjának a szekvenciája (5' → 3')? 5'-AUG -3'
Nevezzen meg 3 antibiotikumot, amellyel gátolható a fehérjeszintézis? eritromicin, tetraciklin, sztreptomicin, kloramfenikol
Miből áll egy poliszóma? egy mRNS és rajta riboszómák
Milyen irányú a fehérjeszintézis a mRNS és a képződő peptid szempontjából? mRNS szempontjából: 5' → 3'; képződő peptid szempontjából: N terminális → C terminális
Milyen 3 ismétlődő lépésből áll a transzláció elongációja? aminoacil-tRNS kötődése, peptidil-transzferáz reakció, transzlokáció
Mekkora a prokariota riboszóma alegységek, valamint a teljes riboszóma szedimentációs állandója? alegységek: 30S és 50S, teljes riboszóma: 70S
Mekkora az eukariota riboszóma alegységek, valamint a teljes riboszóma szedimentációs állandója? alegységek: 40S és 60S, teljes riboszóma: 80S
Melyek az energiaigényes folyamatok a transzláció során (3)? aminosav-aktiváció, aminoacil-tRNS kötődése, transzlokáció
Mit jelent a konstitutív génexpresszió fogalma? az adott gén állandóan azonos mértékben íródik át
Nevezze meg a bakteriális operon elemeit (3)? promoter, operátor, strukturális gének
Milyen típusú a bakteriális laktóz-operon? indukálható
Hogyan befolyásolja a glükóz jelenléte a táptalajban a baktériumok cAMP-tartalmát? csökkenti azt
Hogyan befolyásolja a glükóz jelenléte a táptalajban a baktériumok laktóz-operonjának aktivitását? csökkenti
Milyen fehérjéhez kötődik a cAMP a laktóz-operon szabályozása során? katabolit aktivátor fehérje (CAP)
Hogy nevezzük azt a DNS-szakaszt a laktóz-operonban, amely megköti a represszort? operátor
Milyen szerepet játszik a laktóz a laktóz-operon szabályozásában? induktor
Mely anyagcsereút-típusok szabályozását végzik az indukálható operonok? lebontó anyagcsereutakét
Milyen típusú a bakteriális triptofán-operon? represszálható
Milyen szerepet játszik a triptofán a triptofán-operon szabályozásában? korepresszor
Mihez kapcsolódik a triptofán a triptofán-operon szabályozása során? a represszorhoz
Hogyan befolyásolja a triptofán jelenléte a baktériumok triptofán-operonjának működését? csökkenti
Mely anyagcsereút-típusok szabályozását végzik a represszálható operonok? felépítő anyagcsereutakét
Nevezzen meg egy cisz-hatású szabályozó elemet? promóter, operátor, enhancer
Mik a háztartást fenntartó (housekeeping) gének? olyan gének, melyek szövettípustól függetlenül mindenhol aktívak
Mely szinteken szabályozható eukariotákban a génexpresszió? Nevezzen meg kettőt? transzkripció, pre-mRNS érés, RNS-transzport
Nevezzen meg egy olyan epigenetikai mechanizmust, amely részt vesz a génműködés szabályozásában? hiszton-acetiláció, DNS-metiláció
Nevezzen meg egy folyamatot, mely a pre-mRNS érését szabályozza? alternatív splicing, RNS-editing
Mit jelent a konstitutív splicing kifejezés? az a folyamat, melynek során egy pre-mRNS-ből csak egyféle mRNS képződik
Melyik két fő úton zajlik eukariota sejtekben a fehérjék lebontása? lizoszomális fehérjebontás, ubikvitin-proteaszóma rendszer
Mi történik a sejtben a poliubiquitinált fehérjékkel? lebontják őket a proteaszómák
Melyik 2 domén jelenléte szükséges feltétlenül egy transzkripciós faktor működéséhez? DNS-kötő domén, aktivációs domén
Nevezzen meg 2 eukarióta transzkripciós faktor családot? hélix-turn-hélix fehérjék, cinkujj fehérjék, amfipatikus hélix fehérjék
Nevezzen meg egy cinkujj fehérjét? TFIIIA, szteroid receptorok, WT-1 fehérje
Mi okozza a testicularis feminisatiot? az androgén receptorok hiánya
Hol található a glukokortikoiddal nem kezelt célsejtekben a glukokortikoid receptor? a citoplazmában
Mely betegségcsaládok hátterében állhatnak transzkripciós faktor rendellenességek, nevezzen meg kettőt? fejlődési rendellenességek, endokrin kórképek, daganatos megbetegedések
Hogy hívjuk az endoplazmatikus retikulum membránjainak felszíneit? citoplazmatikus felszín, exoplazmatikus felszín
Mely anyagok szintéziséért felelős a sima, illetve a durva felszínű endoplazmatikus retikulum (2)? durva felszínű endoplazmatikus retikulum: fehérjék, sima felszínű endoplazmatikus retikulum: lipidek
Mely fehérjék szintézise történik a durva felszínű endoplazmatikus retikulumon (5)? szekréciós fehérjék, membránfehérjék, lizoszómális enzimek, az endoplazmatikus retikulum és a Golgi-apparátus fehérjéi
Milyen típusú riboszómán kezdődik a fehérjék szintézise? mindegyiké szabad riboszómán
Mi határozza meg, hogy egy adott fehérje szintézise a durva felszínű endoplazmatikus retikulumon történik? a szignál szekvencia
Milyen mechanizmussal jut a durva felszínű endoplazmatikus retikulum lumenébe az újonnan szintetizálódó fehérje? kotranszlációs transzporttal
Mi a fehérjeglikoziláció? szénhidrát egységek kapcsolódása a fehérjelánchoz
Nevezzen meg egy betegséget, mely a durva felszínű endoplazmatikus retikulum chaperone-jainak hibás működésével függ össze? cystás fibrosis, familiaris hypercholesterinaemia
A szekréciónak milyen fajtái vannak (2)? folyamatos (konstitutív), szabályozott (regulált)
Írjon 2 példát folyamatos szekrécióra? mátrixfehérjék, antitestek, albumin szekréciója; sejthártya alkotórészeinek pótlása
Mely aminosavakhoz kapcsolódhat szénhidrát oldallánc, 2 példa? aszparagin, szerin, treonin, hidroxilizin
Nevezzen meg 2 szénhidrátot, mely a glikoproteinekben előfordul? glükóz, mannóz, N-acetil glükózamin
Nevezze meg az endocitózis típusait (3)? fagocitózis, pinocitózis, receptor által közvetített endocitózis
Hogyan szállítódik a koleszterin a vérben? LDL-partikulum formájában
Milyen mechanizmussal veszik fel a sejtek az LDL-partikulumokat? receptor-mediált endocitózissal
Milyen betegséget okoz az LDL-receptorok hiánya? familiaris hypercholesterinaemiát
Nevezzen meg 3 fehérjét, mely részt vesz a vezikuláris transzportban? ARF, adaptin, célzófehérjék, Rab fehérjék, chaperone fehérjék
Nevezzen meg kettőt a sejtekben leggyakrabban képződő szabadgyökök közül? szuperoxid, hidroxil szabadgyök
Mely enzim hozza létre a szuperoxid aniont a fagocitózis során? NADPH-oxidáz
Milyen vegyületek képződnek az oxigénmolekula 1-2-3-4 elektronnal történő redukciója során? szuperoxid, hidrogén-peroxid, hidroxil szabadgyök, víz
Melyik enzim inaktiválja a szuperoxidot és melyik a hidrogén-peroxidot? szuperoxidot: szuperoxid-dizmutáz, hidrogén-peroxidot: kataláz, peroxidáz
Mi a neve annak a folyamatnak, melynek során a membránok telítetlen zsírsavai szabadgyökök hatására degradálódnak? lipid-peroxidáció
Nevezzen meg 2 lizoszómális tárolási betegséget? Tay-Sachs kór, I-sejt betegség, Gaucher-kór, Niemann-Pick kór
Milyen enzimeket tartalmaznak a lizoszómák? savanyú hidroláz enzimeket
Hogy nevezik azt a folyamatot, melynek során a lizoszómák sejtorganellumokat emésztenek meg? autolízis (autofágia)
Melyik szignál irányítja a lizoszómális enzimeket a lizoszómákba? mannóz-6-foszfát
Nevezze meg a sima felszínű endoplazmatikus retikulum három legfontosabb funkcióját? biotranszformáció, lipidszintézis, kalcium tárolása
Milyen hatással van a fenobarbitál a máj citokróm P450 aktivitására? indukálja azt
Sorolja fel a biológiai oxidáció lépéseit és nevezze meg a helyet, ahol végbemennek? glikolízis: citoszól, citrátkör: mitokondrium mátrix, terminális oxidáció: mitokondrium belső membránja
Sorolja fel a mitokondriumok szerkezeti elemeit (4)? külső membrán, intermembrán tér, belső membrán, mátrix
Mi jellemző a mitokondrium membránok permeabilitására és miért? külső membrán: permeábilis, a porin miatt; belső membrán: impermeábilis, a kardiolipin miatt
Nevezze meg a mitokondrium belső membránjában található fehérjék 3 fő funkcionális kategóriáját? transzportfehérjék, elektrontranszportlánc fehérjéi, ATP-szintáz
Hogyan veszi fel a mitokondrium a piroszőlősavat? H+/piruvát szimporterrel
Mi a hajtóereje a mitokondriális ATP-szintézisnek? elektrokémiai protongrádiens
Hogyan nevezzük a mitokondriális ATP-szintáz alegységeit? FO, F1
Hol szintetizálódnak a mitokondriumban lévő riboszómák rRNS-ei és fehérjéi? rRNS-ek: mitokondrium mátrixában; fehérjék: citoszól szabad riboszómáin
Hogyan jutnak be a mitokondriumba a fehérjék? poszttranszlációs transzporttal
Mi a chaperone-ok funkciója a fehérjék mitokondriumba történő transzportja során? a fehérjeláncot kiterítik
Hol nagyobb a pH: a mitokondriális mátrixban vagy az intermembrán térben? a mitokondriális mátrixban
Mi a mitokondriális ATP-szintáz FO komponensének funkciója? protoncsatorna
Nevezzen meg 3 kórképet, melynek hátterében mitokondriális DNS-károsodás állhat? dementia, cardiomyopathia, opticus neuropathia, glomerulopathia
Egy sejt normál és mutációt hordozó mitokondriális DNS-molekulákat is tartalmaz, mi a jelenség neve? heteroplazmia






